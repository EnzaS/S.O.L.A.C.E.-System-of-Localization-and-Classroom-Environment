# S.O.L.A.C.E.-System-of-Localization-and-Classroom-Environment

Il sito web realizzato presenta una soluzione innovativa per la gestione degli ambienti scolastici comuni, risolvendo due principali problemi: localizzare rapidamente le classi all'interno della scuola e monitorare i parametri ambientali delle aule per migliorare il comfort. Attraverso un sistema di rilevatori IoT, posizionati in ogni aula sperimentale, è possibile registrare l'entrata e l'uscita delle classi tramite RFID e misurare temperatura e umidità grazie a sensori DHT11. I dati raccolti vengono trasmessi ogni 15 secondi a un'applicazione web sviluppata con Google Apps Script, che li memorizza in fogli di Google.
Parallelamente, i dati elaborati con Google Apps Script vengono caricati in un database e successivamente resi disponibili su un sito web.
(Per maggiori informazioni sul progetto completo, visualizzare il PDF: documento ops 2023_2024 def)

Il sito web permette di:
- Conoscere l'aula in cui si trova attualmente una classe, sia attraverso una tabella generale sia tramite l'uso della planimetria dell'istituto.
- Monitorare in tempo reale i parametri ambientali di ogni aula.
- Visualizzare l'andamento dei parametri ambientali nel tempo.

Il sito offre una visualizzazione intuitiva e accessibile sia agli studenti che ai docenti, migliorando la gestione delle risorse scolastiche e il comfort degli ambienti.
